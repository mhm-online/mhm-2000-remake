MIKKO FORSSTRÖM YLPEÄNÄ ESITTÄÄ... MHM 2000 FREEWARE EDITION
==============================================================

MHM 2000 INTERNETISSÄ: http://koti.mbnet.fi/forster
TEKIJÄN SÄHKÖPOSTI: forster@mbnet.fi
MHM 2000 PUHELINAPU: 050-3028030


0. PEKKALANDIAN PUBLIC LICENSE (PPL)
-------------------------------------

Tämä tuote on ilmainen. Saat levittää sitä lähes vapaasti. Saat käyttää lähdekoodia lähes vapaasti. Pekkalandian Public License kuitenkin rajoittaa käyttöoikeuksiasi seuraavalla tavalla:

- Et voi tehdä rahaa työni tuloksilla. Kaikkien tästä lähdekoodista tai siihen liittyvistä osista (datatiedostot ja muu tekijänoikeuslain piiriin kuuluva tälle tuotteelle yksilöllinen digitaalisessa muodossa tallennettu entiteetti) rakennettujen tuotteiden on oltava ilmaisia.
- Mikäli julkaiset tästä lähdekoodista ja / tai datatiedostoista millään tavalla johdetun tuotteen, sinun on mainittava tuotteen yhteydessä että se tai osa siitä on peräisin tästä tuotteesta tai sen osista.


1. Vuodatus 
------------

28.2.2000:

Yhdeksän kuukautta työtä, tuskaa, takaiskuja, hiusten repimistä, kahvivatsaa, sätkien käärimistä ja ennen kaikkea hirvittävää koodin optimointia on takana, ja tässä on tulos: jääkiekkomanageripelien uusi kuningas, MHM 2000.

MHM 2000-projektia voi, jos omaa kieron ajatusmaailman, verrata raskauteen. Projekti on kasvanut kasvamistaan, eikä aika ole kulunut ilman komplikaatioita - päinvastoin: vastoinkäymiset ovat seuranneet toistaan.

Kaikki on mennyt uusiksi hirvittävän monta kertaa, ja harkitsin aborttiakin muutamaan otteeseen. Mikään ei toiminut, valitut lähestymistavat osoittautuivat flopeiksi, muisti loppui, lista on loputon...

Alkuperäinen M-päivä, 1.9.1999 osoittautui täydellisen utopistiseksi, versionumerosta '0.8' eteneminen oli tuskaisen hidasta. Kunnianhimoiset ominaisuudet, varsinkin roolipelielementit, osoittautuivat äärimmäisen ongelmallisiksi mutta perääntyminen ei tullut kyseeseen.

Projektia aloittaessani MHM 99:n lähdekoodin pohjalta aloittaminen tuntui järkevältä, mutta osoittautui typeräksi ratkaisuksi: jouduin purkamaan kaiken osiin ja tekemään alusta saakka uudestaan.

Kaiken tuskailun jälkeen tuntuu uskomattomalta, että koko peli ON syntynyt. Kaikesta huolimatta kyseessä on vasta 'vauva', joka tulee kehittymään seuraa-
vien aikojen kuluessa: mihin suuntaan, riippuu paljolti miten Te, hyvät ihmiset, otatte sen vastaan. Kaikki palaute on tervetulletta!

25.4.2003:

Ympyrä sulkeutuu. Julkaisen MHM 2000:n ilmaisena, kuten myös MHM 99:n. Aika aikaa kutakin, ja kuten joku viisas on joskus todennut: MHM:n aika on nyt ohi. Julistan kehitystyön kaikilta osin päättyneiksi joka ikisen MHM-pelin osalta. Ikuisiksi ajoiksi? Sitä en osaa sanoa.


2. LAITTEISTOVAATIMUKSET
-------------------------

MHM 2000 on DOS-peli, mutta 100 % Windows - yhteensopiva KOKORUUTUTILAA käytettäessä. Ikkunassa ajettaessa vilkkuvat tekstit saattavat aiheuttaa omalaatuisia harmaita taustoja tms.

MINIMIVAATIMUS:

386/33
640 kt muistia
VGA
3+ MT kovalevytilaa

MINIMISUOSITUS:

486/66
640 kt muistia
VGA
3+ MT kovalevytilaa
* 1000 kt levycache

* Prosessoria tärkeämpää sujuvan pelattavuuden kannalta on levyvälimuistin olemassaolo. Tunnetuin levycache on varmasti smartdrive, joka tulee jokikisen uudemman DOSin ja WINDOWSin mukana. Smartdriven käynnistävä käsky löytyy lähes aina AUTOEXEC.BATista, C-aseman juuresta, ja on seuraavan
näköinen:

smartdrv 2000 (tai joku muu luku)

Perusmuistin suhteen MHM 2000 ei ole kovin vaativa: rapiat 400 kilotavua riittää. Normaaliolosuhteissa perusmuistia pitäisi olla käytettävissä vähintään 450 kilotavua, joten tämän ei pitäisi aiheuttaa ongelmia: jos kuitenkin toteat perusmuistia olevan liian vähän, käytä MHM 2000:tta dos-tilassa ja ongelma hävinnee.

2. HUOMIOITAVAA
----------------

MHM 2000:ssa on sisäänrakennettu aputoiminto. Jos ruudun alareunassa, komentorivillä, näkyy '?' pääset kysymysmerkkiä painamalla ohjeruutuun.
Pyrin kirjoittamaan myöskin kokonaisvaltaisen manuaalin, jos vain suinkin saan sen itsestäni irti.

Mitä nopeammaksi asetat näppäimistön, sitä sujuvampaa MHM 2000:n pelaaminen on. Uudemmissa koneissa voit asettaa tämän arvon suoraan BIOSista, ja myös Windowsin kautta tämä onnistuu. Itse menen kuitenkin dos-promptiin, ja kirjoitan:

mode con rate=32 delay=1

Tällä komennolla saavutat optimaalisen näppäimistönopeuden.

3. REKISTERÖINTI
-----------------

Suuri kiitos kaikille vuosien mittaan rekisteröityneille. Olen teille paljon velkaa. Teille, jotka pelaatte muttette koskaan ostaneet, sanon vain: sen minkä taakseen jättää, edestään löytää.

4. TEKIJÄNOIKEUDET
-------------------

Kaikki pelissä esiintyvät hahmot ovat fiktiivisiä, ja yhteydet todellisiin henkilöihin tahattomia. MHM 2000, ileX, ileX5 copyright (c) Mikko Forsström. Kaikki oikeudet pidätetään.

PCX2KUV - RUTIINIT copyright (C) BRILLIANTS SOFTWARE.

5. TAKUU
---------

Ei hintaa, ei takuuta. Kaikki on omalla vastuullasi.
